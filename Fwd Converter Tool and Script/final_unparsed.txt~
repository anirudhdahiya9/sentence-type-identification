वह घूमने जा रहा था.
यह एक अच्छी किताब है.
मेरा घर बिलासपुर में है.
किसी भी विद्यार्थी ने उस पेज के सफ़ेद हिस्से के बारे में नहीं लिखा|
सभी का ध्यान उस पेज पर बने छोटे से बिंदु पर था|
विक्की अपनी दादी को बहुत प्यार करता था|
उन नन्हें तोतों मे मिठ्ठू नाम का एक तोता बड़ा शरारती और चंचल था।
पके-पके ढेर से जामुन नीचे धूल में बिछ गये।
र कहीं जाकर मुश्किल से हजार रूपया महीना मिलता है।
उधर गोपी को अपनी माँ पर गुस्सा आ रहा था।
पलंग पर पड़ा वह रोता रहा।
चलने से पहले उसने माँ के पर्स से बीस रूपये का एक नोट भी निकाल लिया।
कुछ देर बाद गोपी की माताजी घर आ गई।
उसकी माँ की चिंता बढ़ने लगी।
धीरे-धीरे अँधेरा घिरने लगा और रात हो गई।
हैपी के पिताजी की इस शहर में बदली हो गई थी।
गोपी की उत्सुकता बढ़ती ही जा रही थी।
मैं कल काम पर नही गया था|
विद्यार्थी कुछ समझ नहीं पा रहे थे कि उस खाली पेज के बारे में क्या लिखें!
चलो मुझसे मज़ाक न करो। 
तुम अब पढ़ो.
कृपया सूर्यास्त से पहले घर आना.
अपना कार्य अभी पूरा करो.
आप को इस पेज पर जो कुछ भी नजर आ रहा है उसके बारे में लिखो|
मुझे उन विद्यार्थियों के नामों की सूची चाहिए जो समारोह के दिन अनुपस्थित थे।"
अब तुम अपनी सीट पर जाओ।
प्यारे नातियों मेरे लिये भी थोड़े से जामुन गिरा दो।
मुझे थोड़े से जामुन तोड़ दो।
बेटा, तुम मुझे गरम जामुन ही खिलाओ ठंडे तो मैंने बहुत खाए हैं।
तुम कहाँ जा रहे हो?
आप का नाम क्या है?
क्या आप ने अपना काम किया?
क्या ये नॉन-वेज डिश है?
माँ, दादीजी कहाँ हैं?
क्या तुम मेरे साथ दादी जी को देखने चलोगे?
मैंने परसों क्या कहा था?
"तब बहुत सारे बच्चे अनुपस्थित क्यों थे?”
"क्या बात है?"
दादा जी, यह तो बताइये कि आम गरम जामुन खायेंगे या ठंडी?
भला जामुन भी कहीं गरम होते हैं? 
पहले आप बताइये कि आपको कैसे जामुन चाहिये?
भला इसे जाने बिना मैं आपको कैसे जामुन दूँगा?
कहाँ बेटा?
क्या कहा ठंडे हैं?
तो फिर आप इन्हें फूँक-फूँक कर क्यों खा रहे हैं?
शर्म नहीं आती क्या?
पता है, कैसे पढ़ा रही हूँ तुझे?
'क्या कर रहे हो भाई?'
'कौन सी कक्षा में पढ़ते हो?
'कौन से स्कूल में?'
बूढ़े और विद्वान खरगोश की समझ में बिलकुल भी न आया कि जामुन गरम भला कैसे होंगे?
From script :
Aditya:     Tum mujhse keh nahin sakti     thi? 
Ek     phone nahin kar sakti thi?     
Apna sab samaan lo, aur chalo. 
Geet:     Aditya. Tum chale jao. 
Aditya: Dekho. 
Main is waqt bahut ghusse mein hoon.
Mujhe aur ghussa mat dilao. 
Chalo.
Geet:      Nahin Aditya. 
Maine apne liye yehi zindagi banayee hai.             
Isi mein rahoongi main. 
Aditya:     Tum apni ye Manohar kahaaniyan waali philosophy apne         paas rakho. 
Tum abhi mere saath aa rahi ho 
Geet:         Tum mujhe force nahin kar sakte ho         Aditya. 
Chhhodo. 
Kya kar rahe ho tum? 
Main keh rahee hoon, chhodo. 
Tum samajhte kya ho apne aap ko? 
Mere saath ye sab ho gaya to ye mat sochna ki ab tumhaara chance hai, samjhe?
Aditya:     Dhyaan mein rakhoonga. 
Ab chalo. 
Geet:         Tum kyon kar rahe ho ye sab?             
Haan?
Aditya:     Tumko vajah batana zaroori nahin hai.
Apna samaan le kar aayo tum
Geet:     Nahin Aditya. 
Main tumse aur ehsaan nahin le sakti.

Aditya:     Maine bahut kuch kiya hai tumhaare liye?        
Maine bahut kuch kiya hai?
Main aaj zinda tumhaari vajah se hoon, you fool.
Ye jo aaj main tumhaare saamne khada hoon,ye meri doosri zindagi hai, jo tumne mujhe dee hai.
एक बार एक कौए को एक रोटी मिली। 
लोमड़ी ने सोचा क्यों न मैं इस कौए को मूर्ख बनाकर रोटी ले लूँ।
लोमड़ी बोली - कौए भाई तुम इतना अच्छा गाते हो!
मुझे भी एक गाना सुनाओ।
कौए ने जैसे ही गाने के लिए मुँह खोला, रोटी नीचे गिर गई।
लोमड़ी रोटी लेकर चली गई।
बादशाह अकबर अपने मंत्री बीरबल को बहुत पसंद करता था।
बीरबल की बुद्धि के आगे बड़े-बड़ों की भी कुछ नहीं चल पाती थी। 
इसी कारण कुछ दरबारी बीरबल से जलते थे। 
वे बीरबल को मुसीबत में फँसाने के तरीके सोचते रहते थे।
अकबर के एक खास दरबारी ख्वाजा सरा को अपनी विद्या और बुद्धि पर बहुत अभिमान था।
बीरबल को तो वे अपने सामने निरा बालक और मूर्ख समझते थे। 
लेकिन अपने ही मानने से तो कुछ होता नहीं! 
दरबार में बीरबल की ही तूती बोलती और ख्वाजा साहब की बात ऐसी लगती थी जैसे नक्कारखाने में तूती की आवाज़।
एक दिन ख्वाजा ने बीरबल को मूर्ख साबित करने के लिए बहतु सोचे -विचार कर कुछ मुश्किल प्रश्न सोच लिए।
उन्हें विश्वास था कि बादशाह के उन प्रश्नों को सुनकर बीरबल के छक्के छूट जाएँगे | 
वह लाख कोशिश करके भी संतोषजनक उत्तर नहीं दे पाएगा। 
फिर बादशाह मान लेगा कि ख्वाजा सरा के आगे बीरबल कुछ नहीं है।
ख्वाजा साहब अचकन-पगड़ी पहनकर दाढ़ी सहलाते हुए अकबर के पास पहुँचे और सिर झुकाकर बोले, "बीरबल बड़ा बुद्धिमान बनता है। 
आप भी उसकी लंबी-चौड़ी बातों के धोखे में आ जाते हैं।
मैं चाहता हूँ कि आप मेरे तीन सवालों के जवाब पूछकर उसके दिमाग की गहराई नाप लें।
उस नकली अक्ल-बहादुर की कलई खुल जाएगी। 
ख्वाजा के अनुरोध करने पर अकबर ने बीरबल को बुलाया और उनसे कहा, "बीरबल!
परम ज्ञानी ख्वाजा साहब तुमसे तीन प्रश्न पूछना चाहते हैं। 
क्या तुम उनके उत्तर दे सकोगे?"
बीरबल बोले, "जहाँपनाह! ज़रूर दूँगा।
खुशी से पूछें।"
ख्वाजा साहब ने अपने तीनों सवाल लिखकर बादशाह को दे दिए।
अकबर ने बीरबल से ख्वाजा का पहला प्रश्न पूछा,
"संसार का केंद्र कहाँ है?"
बीरबल ने तुरंत ज़मीन पर अपनी छड़ी गाड़कर उत्तर दिया, 
"यही स्थान चारों ओर से दुनिया के बीचों-बीच पड़ता है। 
यदि ख्वाजा साहब को विश्वास न हो तो वे फ़ीते से सारी दुनिया को नापकर दिखा दें कि मेरी बात गलत है।"
अकबर ने दूसरा प्रश्न किया,
"आकाश में कितने तारे हैं?"
बीरबल ने एक भेड़ मँगवाकर कहा, 
"इस भेड़ के शरीर में जितने बाल हैं, उतने ही तारे आसमान में हैं।
ख्वाजा साहब को इसमें संदेह हो तो वे बालों को गिनकर तारों की संख्या से तुलना कर लें।"
अब अकबर ने तीसरा सवाल किया, 
"संसार की आबादी कितनी है?"
बीरबल ने कहा, "जहाँपनाह! 
संसार की आबादी पल-पल पर घटती-बढ़ती रहती है क्योंकि हर पल लोगों का मरना-जीना लगा ही रहता है।
इसलिए यदि सभी लोगों को एक जगह इकट्ठा किया जाए तभी उनको गिनकर ठीक-ठीक संख्या बताई जा सकती है।"
बादशाह तो बीरबल के उत्तरों से संतुष्ट हो गया लेकिन ख्वाजा साहब नाक-भाैंह सिकोड़कर बोले, 
"ऐसे गोलमोल जवाबों से काम नहीं चलेगा जनाब!"
बीरबल बोले, 
"ऐसे सवालों के ऐसे ही जवाब होते हैं। 
पहले मेरे जवाबों को गलत साबित कीजिए, तब आगे बढ़िए।"
ख्वाजा साहब से फिर कुछ बोलते नहीं बना।
जब रियासत देवगढ़ के दीवान सरदार सुजानसिंह बूढ़े हुए तो परमात्मा की याद आई। 
जा कर महाराज से विनय की कि दीनबंधु! दास ने श्रीमान् की सेवा चालीस साल तक की,  अब मेरी अवस्था भी ढल गई, राज-काज संभालने की शक्ति नहीं रही। 
कहीं भूल-चूक हो जाए तो बुढ़ापे में दाग लगे।
सारी ज़िंदगी की नेकनामी मिट्टी में मिल जाए।
राजा साहब अपने अनुभवशील नीतिकुशल दीवान का बड़ा आदर करते थे। 
बहुत समझाया, लेकिन जब दीवान साहब ने न माना,  तो हार कर उनकी प्रार्थना स्वीकार कर ली, पर शर्त यह लगा दी कि रियासत के लिए नया दीवान आप ही को खोजना पड़ेगा।
दूसरे दिन देश के प्रसिद्ध पत्रों में यह विज्ञापन निकला कि देवगढ़ के लिए एक सुयोग्य दीवान की जरूरत है।
जो सज्जन अपने को इस पद के योग्य समझें वे वर्तमान सरकार सुजानसिंह की सेवा में उपस्थित हों। 
यह जरूरी नहीं है कि वे ग्रेजुएट हों, मगर हृष्ट-पुष्ट होना आवश्यक है, मंदाग्नि के मरीज़ को यहाँ तक कष्ट उठाने की कोई जरूरत नहीं। 
एक महीने तक उम्मीदवारों के रहन-सहन, आचार-विचार की देखभाल की जाएगी। 
विद्या का कम, परन्तु कर्तव्य का अधिक विचार किया जाएगा। 
जो महाशय इस परीक्षा में पूरे उतरेंगे, वे इस उच्च पद पर सुशोभित होंगे।
इस विज्ञापन ने सारे मुल्क में तहलका मचा दिया।
ऐसा ऊँचा पद और किसी प्रकार की क़ैद नहीं?
केवल नसीब का खेल है।
सैकड़ों आदमी अपना-अपना भाग्य परखने के लिए चल खड़े हुए।
देवगढ़ में नये-नये और रंग-बिरंगे मनुष्य दिखायी देने लगे। 
प्रत्येक रेलगाड़ी से उम्मीदवारों का एक मेला-सा उतरता। 
कोई पंजाब से चला आता था, कोई मद्रास से, कोई नई फैशन का प्रेमी, कोई पुरानी सादगी पर मिटा हुआ। 
पंडितों और मौलवियों को भी अपने-अपने भाग्य की परीक्षा करने का अवसर मिला। 
बेचारे सनद के नाम रोया करते थे,
यहाँ उसकी कोई जरूरत नहीं थी। 
रंगीन एमामे, चोगे और नाना प्रकार के अंगरखे और कंटोप देवगढ़ में अपनी सज-धज दिखाने लगे। 
लेकिन सबसे विशेष संख्या ग्रेजुएटों की थी, क्योंकि सनद की क़ैद न होने पर भी सनद से परदा तो ढका रहता है।
सरदार सुजानसिंह ने इन महानुभावों के आदर-सत्कार का बड़ा अच्छा प्रबंध कर दिया था।
लोग अपने-अपने कमरों में बैठे हुए रोजेदार मुसलमानों की तरह महीने के दिन गिना करते थे। 
हर एक मनुष्य अपने जीवन को अपनी बुद्धि के अनुसार अच्छे रूप में दिखाने की कोशिश करता था।
मिस्टर अ नौ बजे दिन तक सोया करते थे, आजकल वे बगीचे में टहलते हुए ऊषा का दर्शन करते थे।
मि. ब को हुक्का पीने की लत थी, आजकल बहुत रात गये किवाड़ बन्द करके अँधेरे में सिंगार पीते थे। 
मि. द स और ज से उनके घरों पर नौकरों की नाक में दम था, लेकिन ये सज्जन आजकल 'आप' और 'जनाब' के बगैर नौकरों से बातचीत नहीं करते थे।
महाशय क नास्तिक थे, हक्सले के उपासक, मगर आजकल उनकी धर्मनिष्ठा देख कर मन्दिर के पुजारी को पदच्युत हो जाने की शंका लगी रहती थी ! 
मि. ल को किताब से घृणा थी, परन्तु आजकल वे बड़े-बड़े ग्रन्थ देखने-पढ़ने में डूबे रहते थे। 
जिससे बात कीजिए, वह नम्रता और सदाचार का देवता बना मालूम देता था। 
शर्मा जी घड़ी रात से ही वेद-मंत्रा पढ़ने में लगते थे और मौलवी साहब को नमाज और तलावत के सिवा और कोई काम न था। 
*लोग समझते थे कि एक महीने का झंझट है, किसी तरह काट लें, कहीं कार्य सिद्ध हो गया तो कौन पूछता है लेकिन मनुष्यों का वह बूढ़ा जौहरी आड़ में बैठा हुआ देख रहा था कि इन बगुलों में हंस कहाँ छिपा हुआ है।
एक दिन नये फैशनवालों को सूझी कि आपस में हाकी का खेल हो जाए।
यह प्रस्ताव हाकी के मँजे हुए खिलाड़ियों ने पेश किया। 
यह भी तो आखिर एक विद्या है।
इसे क्यों छिपा रखें। 
संभव है, कुछ हाथों की सफाई ही काम कर जाए। 
चलिए तय हो गया, फील्ड बन गई, खेल शुरू हो गया और गेंद किसी दफ्तर के अप्रेंटिस की तरह ठोकरें खाने लगा।
रियासत देवगढ़ में यह खेल बिलकुल निराली बात थी। 
पढ़े-लिखे भलेमानुस लोग शतरंज और ताश जैसे गंभीर खेल खेलते थे। 
दौड़-कूद के खेल बच्चों के खेल समझे जाते थे।
खेल बड़े उत्साह से जारी था। 
धावे के लोग जब गेंद को ले कर तेजी से उड़ते तो ऐसा जान पड़ता था कि कोई लहर बढ़ती चली आती है।
लेकिन दूसरी ओर के खिलाड़ी इस बढ़ती हुई लहर को इस तरह रोक लेते थे कि मानो लोहे की दीवार है।
संध्या तक यही धूमधाम रही।
लोग पसीने से तर हो गये। 
खून की गर्मी आँख और चेहरे से झलक रही थी। 
हाँफते-हाँफते बेदम हो गये, लेकिन हार-जीत का निर्णय न हो सका।
अँधेरा हो गया था।
इस मैदान से जरा दूर हट कर एक नाला था। 
उस पर कोई पुल न था। 
पथिकों को नाले में से चल कर आना पड़ता था। 
खेल अभी बन्द ही हुआ था और खिलाड़ी लोग बैठे दम ले रहे थे कि एक किसान अनाज से भरी हुई गाड़ी लिये हुए उस नाले में आया लेकिन कुछ तो नाले में कीचड़ था और कुछ उसकी चढ़ाई इतनी ऊँची थी कि गाड़ी ऊपर न चढ़ सकती थी। 
वह कभी बैलों को ललकारता, कभी पहियों को हाथ से ढकेलता लेकिन बोझ अधिक था और बैल कमजोर।
गाड़ी ऊपर को न चढ़ती और चढ़ती भी तो कुछ दूर चढ़कर फिर खिसक कर नीचे पहुँच जाती।
किसान बार-बार जोर लगाता और बार-बार झुँझला कर बैलों को मारता, लेकिन गाड़ी उभरने का नाम न लेती। 
बेचारा इधर-उधर निराश हो कर ताकता मगर वहाँ कोई सहायक नजर न आता।
गाड़ी को अकेले छोड़कर कहीं जा भी नहीं सकता। 
बड़ी आपत्ति में फँसा हुआ था। 
इसी बीच में खिलाड़ी हाथों में डंडे लिये घूमते-घामते उधर से निकले। 
किसान ने उनकी तरफ सहमी हुई आँखों से देखा, परंतु किसी से मदद माँगने का साहस न हुआ।
खिलाड़ियों ने भी उसको देखा मगर बन्द आँखों से, जिनमें सहानुभूति न थी।
उनमें स्वार्थ था, मद था, मगर उदारता और वात्सल्य का नाम भी न था लेकिन उसी समूह में एक ऐसा मनुष्य था जिसके हृदय में दया थी और साहस था। 
आज हाकी खेलते हुए उसके पैरों में चोट लग गई थी। 
लँगड़ाता हुआ धीरे-धीरे चला आता था। 
अकस्मात् उसकी निगाह गाड़ी पर पड़ी।
ठिठक गया। 
उसे किसान की सूरत देखते ही सब बातें ज्ञात हो गयीं।
डंडा एक किनारे रख दिया।
कोट उतार डाला और किसान के पास जा कर बोला मैं तुम्हारी गाड़ी निकाल दूँ ?
किसान ने देखा एक गठे हुए बदन का लम्बा आदमी सामने खड़ा है।
झुक कर बोला- हुजूर, मैं आपसे कैसे कहूँ?
युवक ने कहा मालूम होता है, तुम यहाँ बड़ी देर से फँसे हो। 
अच्छा, तुम गाड़ी पर जा कर बैलों को साधो, 
मैं पहियों को ढकेलता हूँ, अभी गाड़ी ऊपर चढ़ जाती है।
किसान गाड़ी पर जा बैठा।
युवक ने पहिये को जोर लगा कर उकसाया। 
कीचड़ बहुत ज्यादा था।
वह घुटने तक जमीन में गड़ गया, लेकिन हिम्मत न हारी।
उसने फिर जोर किया, उधर किसान ने बैलों को ललकारा। 
बैलों को सहारा मिला, हिम्मत बंध गई, उन्होंने कंधे झुका कर एक बार जोर किया तो गाड़ी नाले के ऊपर थी।
किसान युवक के सामने हाथ जोड़ कर खड़ा हो गया। 
बोला- महाराज, आपने आज मुझे उबार लिया, नहीं तो सारी रात मुझे यहाँ बैठना पड़ता। 
युवक ने हँस कर कहा-
अब मुझे कुछ इनाम देते हो? 
किसान ने गम्भीर भाव से कहा नारायण चाहेंगे तो दीवानी आपको ही मिलेगी।
युवक ने किसान की तरफ गौर से देखा। 
उसके मन में एक संदेह हुआ, 
क्या यह सुजानसिंह तो नहीं हैं ? 
आवाज़ मिलती है, चेहरा-मोहरा भी वही। 
किसान ने भी उसकी ओर तीव्र दृष्टि से देखा। 
मुस्करा कर बोला-
गहरे पानी में पैठने से ही मोती मिलता है।
निदान महीना पूरा हुआ। 
चुनाव का दिन आ पहुँचा। 
उम्मीदवार लोग प्रातःकाल ही से अपनी किस्मतों का फ़ैसला सुनने के लिए उत्सुक थे।
दिन काटना पहाड़ हो गया। 
प्रत्येक के चेहरे पर आशा और निराशा के रंग आते थे। 
नहीं मालूम, आज किसके नसीब जागेंगे!
न जाने किस पर लक्ष्मी की कृपादृष्टि होगी।
संध्या समय राजा साहब का दरबार सजाया गया। 
शहर के रईस और धनाढ्य लोग, राज्य के कर्मचारी और दरबारी तथा दीवानी के उम्मीदवारों का समूह, सब रंग-बिरंगी सज-धज बनाये दरबार में आ विराजे !
उम्मीदवारों के कलेजे धड़क रहे थे।
जब सरदार सुजानसिंह ने खड़े हो कर कहा
- मेरे दीवानी के उम्मीदवार महाशयो! 
मैंने आप लोगों को जो कष्ट दिया है, उसके लिए मुझे क्षमा कीजिए।
इस पद के लिए ऐसे पुरुष की आवश्यकता थी जिसके हृदय में दया हो और साथ-साथ आत्मबल। 
हृदय वह जो उदार हो,  आत्मबल वह जो आपत्ति का वीरता के साथ सामना करे और इस रियासत के सौभाग्य से हमें ऐसा पुरुष मिल गया। 
ऐसे गुणवाले संसार में कम हैं और जो हैं, वे कीर्ति और मान के शिखर पर बैठे हुए हैं, उन तक हमारी पहुँच नहीं।
मैं रियासत के पंडित जानकीनाथ-सा दीवान पाने पर बधाई देता हूँ।
रियासत के कर्मचारियों और रईसों ने जानकीनाथ की तरफ देखा। 
उम्मीदवार दल की आँखें उधर उठीं, मगर उन आँखों में सत्कार था, इन आँखों में ईर्ष्या। 
सरदार साहब ने फिर फरमाया- आप लोगों को यह स्वीकार करने में कोई आपत्ति न होगी कि जो पुरुष स्वयं ज़ख़्मी होकर भी एक गरीब किसान की भरी हुई गाड़ी को दलदल से निकाल कर नाले के ऊपर चढ़ा दे उसके हृदय में साहस, आत्मबल और उदारता का वास है। 
ऐसा आदमी गरीबों को कभी न सतावेगा। 
उसका संकल्प दृढ़ है जो उसके चित्त को स्थिर रखेगा।
वह चाहे धोखा खा जाये, परन्तु दया और धर्म से कभी न हटेगा। 
मोती राजा साहब की खास सवारी का हाथी।
यों तो वह बहुत सीधा और समझदार था, पर कभी-कभी उसका मिजाज गर्म हो जाता था और वह आपे में न रहता था। 
उस हालत में उसे किसी बात की सुधि न रहती थी, महावत का दबाव भी न मानता था। 
एक बार इसी पागलपन में उसने अपने महावत को मार डाला।
राजा साहब ने वह खबर सुनी तो उन्हें बहुत क्रोध आया। 
मोती की पदवी छिन गयी। 
राजा साहब की सवारी से निकाल दिया गया। 
कुलियों की तरह उसे लकड़ियां ढोनी पड़तीं, पत्थर लादने पड़ते और शाम को वह पीपल के नीचे मोटी जंजीरों से बांध दिया जाता। 
रातिब बंद हो गया। 
उसके सामने सूखी टहनियां डाल दी जाती थीं और उन्हीं को चबाकर वह भूख की आग बुझाता। 
जब वह अपनी इस दशा को अपनी पहली दशा से मिलाता तो वह बहुत चंचल हो जाता। 
वह सोचता, कहां मैं राजा का सबसे प्यारा हाथी था और कहां आज मामूली मजदूर हूं। 
यह सोचकर जोर-जोर से चिंघाड़ता और उछलता। 
आखिर एक दिन उसे इतना जोश आया कि उसने लोहे की जंजीरें तोड़ डालीं और जंगल की तरफ भागा। 
थोड़ी ही दूर पर एक नदी थी। 
मोती पहले उस नदी में जाकर खूब नहाया। 
तब वहां से जंगल की ओर चला। 
इधर राजा साहब के आदमी उसे पकड़ने के लिए दौड़े, मगर मारे डर के कोई उसके पास जा न सका। 
जंगल का जानवर जंगल ही में चला गया।
जंगल में पहुंचकर अपने साथियों को ढूंढ़ने लगा।
वह कुछ दूर और आगे बढ़ा तो हाथियों ने जब उसके गले में रस्सी और पांव में टूटी जंजीर देखी तो उससे मुंह फेर लिया।
उसकी बात तक न पूछी। 
उनका शायद मतलब था कि तुम गुलाम तो थे ही, अब नमकहराम गुलाम हो, तुम्हारी जगह इस जंगल में नहीं है। 
जब तक वे आंखों से ओझल न हो गये, मोती वहीं खड़ा ताकता रहा। 
फिर न जाने क्या सोचकर वहां से भागता हुआ महल की ओर चला।
वह रास्ते ही में था कि उसने देखा कि राजा साहब शिकारियों के साथ घोड़े पर चले आ रहे हैं। 
वह फौरन एक बड़ी चट्टान की आड़ में छिप गया। 
धूप तेज थी, राजा साहब जरा दम लेने को घोड़े से उतरे। 
अचानक मोती आड़ से निकल पड़ा और गरजता हुआ राजा साहब की ओर दौड़ा। 
जरा देर बाद मोती भी पहुंचा। 
उसने राजा साहब को अंदर घुसते देख लिया था।
पहले तो उसने अपनी सूंड़ से ऊपर का छप्पर गिरा दिया, फिर उसे पैरों से रौंदकर चूर-चूर कर डाला।
भीतर राजा साहब का मारे डर के बुरा हाल था। 
जान बचने की कोई आशा न थी।
आखिर कुछ न सूझी तो वह जान पर खेलकर पीछे दीवार पर चढ़ गये, और दूसरी तरफ कूद कर भाग निकले। 
मोती द्वार पर खड़ा छप्पर रौंद रहा था और सोच रहा था कि दीवार कैसे गिराऊं? 
आखिर उसने धक्का देकर दीवार गिरा दी।
मिट्टी की दीवार पागल हाथी का धक्का क्या सहती? 
मगर जब राजा साहब भीतर न मिले तो उसने बाकी दीवारें भी गिरा दीं और जंगल की तरफ चला गया।
घर लौटकर राजा साहब ने ढिंढोरा पिटवा दिया कि जो आदमी मोती को जीता पकड़कर लायेगा, उसे एक हजार रुपया इनाम दिया जायेगा। 
कई आदमी इनाम के लालच में उसे पकड़ने के लिए जंगल गये। 
मगर उनमें से एक भी न लौटा। 
मोती के महावत के एक लड़का था। 
उसका नाम था मुरली। 
अभी वह कुल आठ-नौ बरस का था, इसलिए राजा साहब दया करके उसे और उसकी मां को खाने-पहनने के लिए कुछ खर्च दिया करते थे। 
मुरली था तो बालक पर हिम्मत का धनी था, कमर बांधकर मोती को पकड़ लाने के लिए तैयार हो गया। 
मगर मां ने बहुतेरा समझाया, और लोगों ने भी मना किया, मगर उसने किसी की एक न सुनी और जंगल की ओर चल दिया।
जंगल में गौर से इधर-उधर देखने लगा। 
आखिर उसने देखा कि मोती सिर झुकाये उसी पेड़ की ओर चला आ रहा है। 
उसकी चाल से ऐसा मालूम होता था कि उसका मिजाज ठंडा हो गया है। 
ज्यों ही मोती उस पेड़ के नीचे आया, उसने पेड़ के ऊपर से पुचकारा, “मोती!” 
मोती इस आवाज को पहचानता था। 
वहीं रुक गया और सिर उठाकर ऊपर की ओर देखने लगा। 
मुरली को देखकर पहचान गया। 
यह वही मुरली था, जिसे वह अपनी सूंड़ से उठाकर अपने मस्तक पर बिठा लेता था! 
“मैंने ही इसके बाप को मार डाला है,”
यह सोचकर उसे बालक पर दया आयी।
खुश होकर सूंड़ हिलाने लगा। 
मुरली उसके मन के भाव को पहचान गया। 
वह पेड़ से नीचे उतरा और उसकी सूंड़ को थपकियां देने लगा। 
फिर उसे बैठने का इशारा किया। 
मोती बैठा नहीं, मुरली को अपनी सूंड़ से उठाकर पहले ही की तरह अपने मस्तक पर बिठा लिया और राजमहल की ओर चला। 
मुरली जब मोती को लिए हुए राजमहल के द्वार पर पहुंचा तो सबने दांतों उंगली दबाई। 
फिर भी किसी की हिम्मत न होती थी कि मोती के पास जाये। 
मुरली ने चिल्लाकर कहा, 
“डरो मत, मोती बिल्कुल सीधा हो गया है, अब वह किसी से न बोलेगा।”
राजा साहब भी डरते-डरते मोती के सामने आये। 
उन्हें कितना अचंभा हुआ कि वही पागल मोती अब गाय की तरह सीधा हो गया है। 
उन्होंने मुरली को एक हजार रुपया इनाम तो दिया ही, उसे अपना खास महावत बना लिया, और मोती फिर राजा साहब का सबसे प्यारा हाथी बन गया 
एक घड़ा मिट्टी का बना था, दूसरा पीतल का। 
दोनों नदी के किनारे रखे थे। 
इसी समय नदी में बाढ़ आ गई, बहाव में दोनों घड़े बहते चले। 
बहुत समय मिट्टी के घड़े ने अपने को पीतलवाले से काफी फासले पर रखना चाहा। 
पीतलवाले घड़े ने कहा, 
''तुम डरो नहीं दोस्त, मैं तुम्हें धक्के न लगाऊँगा।''
मिट्टीवाले ने जवाब दिया, ''तुम जान-बूझकर मुझे धक्के न लगाओगे, सही है; मगर बहाव की वजह से हम दोनों जरूर टकराएंगे। 
अगर ऐसा हुआ तो तुम्हारे बचाने पर भी मैं तुम्हारे धक्कों से न बच सकूँगा और मेरे टुकड़े-टुकड़े हो जाएंगे।
इसलिए अच्छा है कि हम दोनों अलग-अलग रहें।''
माँ को अपने बेटे और किसान को अपने लहलहाते खेत देखकर जो आनंद आता है, वही आनंद बाबा भारती को अपना घोड़ा देखकर आता था। 
भगवद्-भजन से जो समय बचता, वह घोड़े को अर्पण हो जाता। 
वह घोड़ा बड़ा सुंदर था, बड़ा बलवान।
उसके जोड़ का घोड़ा सारे इलाके में न था। 
बाबा भारती उसे 'सुल्तान' कह कर पुकारते, अपने हाथ से खरहरा करते, खुद दाना खिलाते और देख-देखकर प्रसन्न होते थे। 
उन्होंने रूपया, माल, असबाब, ज़मीन आदि अपना सब-कुछ छोड़ दिया था, यहाँ तक कि उन्हें नगर के जीवन से भी घृणा थी। 
अब गाँव से बाहर एक छोटे-से मन्दिर में रहते और भगवान का भजन करते थे।
"मैं सुलतान के बिना नहीं रह सकूँगा",
उन्हें ऐसी भ्रान्ति सी हो गई थी। 
वे उसकी चाल पर लट्टू थे। 
कहते, "ऐसे चलता है जैसे मोर घटा को देखकर नाच रहा हो।"
जब तक संध्या समय सुलतान पर चढ़कर आठ-दस मील का चक्कर न लगा लेते, उन्हें चैन न आता।
खड़गसिंह उस इलाके का प्रसिद्ध डाकू था। 
लोग उसका नाम सुनकर काँपते थे।
होते-होते सुल्तान की कीर्ति उसके कानों तक भी पहुँची। 
उसका हृदय उसे देखने के लिए अधीर हो उठा।
वह एक दिन दोपहर के समय बाबा भारती के पास पहुँचा और नमस्कार करके बैठ गया। 
बाबा भारती ने पूछा, "खडगसिंह, क्या हाल है?"
खडगसिंह ने सिर झुकाकर उत्तर दिया, "आपकी दया है।"
"कहो, इधर कैसे आ गए?" 
"सुलतान की चाह खींच लाई।"
"विचित्र जानवर है। 
देखोगे तो प्रसन्न हो जाओगे।" 
"मैंने भी बड़ी प्रशंसा सुनी है।"
"उसकी चाल तुम्हारा मन मोह लेगी!"
"कहते हैं देखने में भी बहुत सुँदर है।"
"क्या कहना! जो उसे एक बार देख लेता है, उसके हृदय पर उसकी छवि अंकित हो जाती है।"
"बहुत दिनों से अभिलाषा थी, आज उपस्थित हो सका हूँ।"
बाबा भारती और खड़गसिंह अस्तबल में पहुँचे। 
बाबा ने घोड़ा दिखाया घमंड से, खड़गसिंह ने देखा आश्चर्य से। 
उसने सैंकड़ो घोड़े देखे थे, परन्तु ऐसा बाँका घोड़ा उसकी आँखों से कभी न गुजरा था। 
सोचने लगा, भाग्य की बात है। 
ऐसा घोड़ा खड़गसिंह के पास होना चाहिए था। 
इस साधु को ऐसी चीज़ों से क्या लाभ? 
कुछ देर तक आश्चर्य से चुपचाप खड़ा रहा। 
इसके पश्चात् उसके हृदय में हलचल होने लगी। 
बालकों की-सी अधीरता से बोला, "परंतु बाबाजी, इसकी चाल न देखी तो क्या?"
दूसरे के मुख से सुनने के लिए उनका हृदय अधीर हो गया। 
घोड़े को खोलकर बाहर गए। 
घोड़ा वायु-वेग से उडने लगा। 
उसकी चाल को देखकर खड़गसिंह के हृदय पर साँप लोट गया। 
वह डाकू था और जो वस्तु उसे पसंद आ जाए उस पर वह अपना अधिकार समझता था। 
उसके पास बाहुबल था और आदमी भी। 
जाते-जाते उसने कहा, "बाबाजी, मैं यह घोड़ा आपके पास न रहने दूँगा।"
बाबा भारती डर गए। 
अब उन्हें रात को नींद न आती।
सारी रात अस्तबल की रखवाली में कटने लगी। 
प्रति क्षण खड़गसिंह का भय लगा रहता, परंतु कई मास बीत गए और वह न आया।
यहाँ तक कि बाबा भारती कुछ असावधान हो गए और इस भय को स्वप्न के भय की नाईं मिथ्या समझने लगे। 
संध्या का समय था। 
बाबा भारती सुल्तान की पीठ पर सवार होकर घूमने जा रहे थे। 
इस समय उनकी आँखों में चमक थी, मुख पर प्रसन्नता। 
कभी घोड़े के शरीर को देखते, कभी उसके रंग को और मन में फूले न समाते थे। 
सहसा एक ओर से आवाज़ आई, "ओ बाबा, इस कंगले की सुनते जाना।"
आवाज़ में करूणा थी। 
बाबा ने घोड़े को रोक लिया। 
देखा, एक अपाहिज वृक्ष की छाया में पड़ा कराह रहा है। 
बोले, "क्यों तुम्हें क्या कष्ट है?"
अपाहिज ने हाथ जोड़कर कहा, "बाबा, मैं दुखियारा हूँ।
मुझ पर दया करो। 
रामावाला यहाँ से तीन मील है, मुझे वहाँ जाना है।
घोड़े पर चढ़ा लो, परमात्मा भला करेगा।" 
"वहाँ तुम्हारा कौन है?"
"दुगार्दत्त वैद्य का नाम आपने सुना होगा। 
मैं उनका सौतेला भाई हूँ।"
बाबा भारती ने घोड़े से उतरकर अपाहिज को घोड़े पर सवार किया और स्वयं उसकी लगाम पकड़कर धीरे-धीरे चलने लगे।
सहसा उन्हें एक झटका-सा लगा और लगाम हाथ से छूट गई।
उनके आश्चर्य का ठिकाना न रहा, जब उन्होंने देखा कि अपाहिज घोड़े की पीठ पर तनकर बैठा है और घोड़े को दौड़ाए लिए जा रहा है। 
उनके मुख से भय, विस्मय और निराशा से मिली हुई चीख निकल गई। 
वह अपाहिज डाकू खड़गसिंह था।
बाबा भारती कुछ देर तक चुप रहे और कुछ समय पश्चात् कुछ निश्चय करके पूरे बल से चिल्लाकर बोले, "ज़रा ठहर जाओ।"
खड़गसिंह ने यह आवाज़ सुनकर घोड़ा रोक लिया और उसकी गरदन पर प्यार से हाथ फेरते हुए कहा, "बाबाजी, यह घोड़ा अब न दूँगा।"
"परंतु एक बात सुनते जाओ।" 
खड़गसिंह ठहर गया।
बाबा भारती ने निकट जाकर उसकी ओर ऐसी आँखों से देखा जैसे बकरा कसाई की ओर देखता है और कहा, "यह घोड़ा तुम्हारा हो चुका है। 
मैं तुमसे इसे वापस करने के लिए न कहूँगा।
परंतु खड़गसिंह, केवल एक प्रार्थना करता हूँ।
इसे अस्वीकार न करना, नहीं तो मेरा दिल टूट जाएगा।"
"बाबाजी, आज्ञा कीजिए। 
मैं आपका दास हूँ, केवल घोड़ा न दूँगा।"
"अब घोड़े का नाम न लो। 
मैं तुमसे इस विषय में कुछ न कहूँगा। 
मेरी प्रार्थना केवल यह है कि इस घटना को किसी के सामने प्रकट न करना।"
खड़गसिंह का मुँह आश्चर्य से खुला रह गया। 
उसका विचार था कि उसे घोड़े को लेकर यहाँ से भागना पड़ेगा, परंतु बाबा भारती ने स्वयं उसे कहा कि इस घटना को किसी के सामने प्रकट न करना। 
इससे क्या प्रयोजन सिद्ध हो सकता है?
खड़गसिंह ने बहुत सोचा, बहुत सिर मारा, परंतु कुछ समझ न सका। 
हारकर उसने अपनी आँखें बाबा भारती के मुख पर गड़ा दीं और पूछा, "बाबाजी इसमें आपको क्या डर है?"
सुनकर बाबा भारती ने उत्तर दिया, "लोगों को यदि इस घटना का पता चला तो वे दीन-दुखियों पर विश्वास न करेंगे।"
यह कहते-कहते उन्होंने सुल्तान की ओर से इस तरह मुँह मोड़ लिया जैसे उनका उससे कभी कोई संबंध ही नहीं रहा हो।
बाबा भारती चले गए।
